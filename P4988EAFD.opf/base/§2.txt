爾時具壽妙生在大眾中承佛神力即從座起偏袒右肩右膝著地合掌恭敬白佛言希有世尊希有善逝如來應正等覺能以最勝利益益諸菩薩能以最勝付囑囑諸菩薩世尊若有發趣菩薩乘者云何應住云何修行云何攝伏其心佛告妙生善哉善哉，如是如是如汝所說如來以勝利益益諸菩薩以勝付囑囑諸菩薩妙生汝應諦聽極善作意吾當為汝分別解說若有發趣菩薩乘者應如是住如是修行如是攝伏其心妙生言唯然世尊願樂欲聞佛告妙生若有發趣菩薩乘者當生如是心

