妙生於汝意云何東方虛空可知量不妙生言不爾世尊南西北方四維上下十方虛空可知量不妙生言不爾世尊妙生菩薩行不住施所得福聚不可知量亦復如是妙生於汝意云何可以具足勝相觀如來不妙生言不爾世尊不應以勝相觀於如來何以故如來說勝相即非勝相妙生所有勝相皆是虛妄若無勝相即非虛妄是故應以勝相無相觀於如來

