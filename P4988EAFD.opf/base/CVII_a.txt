復次妙生白佛言世尊若有發趣菩薩乘者應云何住云何修行云何攝伏其心佛告妙生若有發趣菩薩乘者當生如是心我當度脫一切眾生悉皆令入無餘涅槃雖有如是無量眾生證於圓寂而無有一眾生證圓寂者何以故妙生若菩薩有眾生想者則不名菩薩所以者何妙生實無有法可名發趣菩薩乘者

