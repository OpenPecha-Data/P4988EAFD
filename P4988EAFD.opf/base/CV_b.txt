妙生是經有不可思議不可稱量無邊功德如來為發大乘者說為發最上乘者說若有人能受持讀誦廣為他說如來悉知悉見是人皆得成就不可量不可稱不可思議福業之聚當知是人則為以肩荷負如來無上菩提何以故妙生若樂小法者則著我見眾生見壽者見更求趣見是人若能讀誦受持此經無有是處

